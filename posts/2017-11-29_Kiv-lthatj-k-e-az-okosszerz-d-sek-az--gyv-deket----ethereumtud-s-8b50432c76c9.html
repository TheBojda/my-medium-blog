<!DOCTYPE html><html><head><meta http-equiv="Content-Type" content="text/html; charset=utf-8"><title>Kiválthatják-e az okosszerződések az ügyvédeket?! #ethereumtudás</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">Kiválthatják-e az okosszerződések az ügyvédeket?! #ethereumtudás</h1>
</header>
<section data-field="subtitle" class="p-summary">
Ha valaki a hagyományos szerződések irányából közelít az Ethereum okosszerződéseihez, az rendszerint kicsit csalódottan konstatálja, hogy…
</section>
<section data-field="body" class="e-content">
<section name="4c0f" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="ffc7" id="ffc7" class="graf graf--h3 graf--leading graf--title"><strong class="markup--strong markup--h3-strong">Kiválthatják-e az okosszerződések az ügyvédeket?! #ethereumtudás</strong></h3><figure name="d58d" id="d58d" class="graf graf--figure graf-after--h3"><img class="graf-image" data-image-id="1*PXvLi990zpkMpveQY4g94Q.jpeg" data-width="1280" data-height="856" src="https://cdn-images-1.medium.com/max/800/1*PXvLi990zpkMpveQY4g94Q.jpeg"><figcaption class="imageCaption">forrás: pixabay.com</figcaption></figure><p name="51c5" id="51c5" class="graf graf--p graf-after--figure">Ha valaki a hagyományos szerződések irányából közelít az Ethereum okosszerződéseihez, az rendszerint kicsit csalódottan konstatálja, hogy ezek a szerződések valójában programkódok, és még csak picit sem hasonlítanak a hagyományos szerződésekhez. Eztán, ha az ember átvészelte az első sokkot, akkor jön a következő, hisz bármilyen hagyományos folyamatot is akarunk leképezni okosszerződésekre, rendszerint valamilyen akadályba ütközünk.</p><p name="20f5" id="20f5" class="graf graf--p graf-after--p">Nézzünk például egy ingatlan adásvételt. Itt rögtön két probléma is adódik. Egyfelől nem fizethetünk etherrel az ingatlanért, másfelől ha kifizettük az ingatlant, hogy kapjuk meg annak tulajdonjogát?<br>Nos, a smart contractok esetén azt kell megértenünk, hogy ezek csak eszközök. Ahhoz, hogy működhessenek, szükség van azokra a blokkláncon tárolt tulajdon kifejező objektumokra (asset), amiket segítségükkel mozgathatunk, illetve azokra az esetleges külső komponensekre (oracle), amik lehetővé teszik a szerződés működését. Ez így elsőre elég zavarosnak tűnhet, úgyhogy lássunk pár példát.</p><p name="d04e" id="d04e" class="graf graf--p graf-after--p">Egy ICO levezénylése például tipikusan az a feladat, amit minden további bonyodalom nélkül levezényelhet egy smart contract. Arról van ugye szó, hogy cryptovalutáért (ether) cserébe adunk tokeneket. Az ether eleve létezik az Ethereum hálózaton, a tokenek pedig könnyen létrehozhatóak (egy másik smart contract segítségével). Tehát itt megvan minden asset (ez esetben az ether és a token az assetek), illetve nincs szükség külső befolyásra a művelet elvégzéséhez. Tiszta sor. De mi van a fenti ingatlan adásvétellel?</p><h4 name="cd39" id="cd39" class="graf graf--h4 graf-after--p">Ingatlan adás — vétel</h4><p name="37e2" id="37e2" class="graf graf--p graf-after--h4">Egy ingatlan adásvételnek jelenleg az a menete, hogy egy ügyvédnél letétbe helyezzük az adásvételi szerződést, aki azt akkor adja át számunkra, ha megkapja tőlünk az átutalást bizonyító banki kivonatot. Ezért a semmiségért egy ügyvéd jelentős honoráriumot kap. A jövőben viszont az ügyvéd kiváltható lesz egy smart contracttal. Mivel létezik már a jog szerint a hagyományossal egyenrangú digitális aláírás, ezért lehetőség van arra, hogy az adásvételi szerződés digitális úton köttessen meg (egyszerűen a sima szöveges pdf dokumentumot írják alá digitálisan a felek). Ez a digitálisan aláírt dokumentum már letétbe helyezhető egy smart contracton (picit trükközni kell az aláírásokkal, de megoldható).</p><p name="bf20" id="bf20" class="graf graf--p graf-after--p">A fizetésre több mód is kínálkozik. Az ether-el történő fizetést ugye elvetettük, így csak a hagyományos valuta jöhet szóba, amihez valamilyen bank közreműködése szükséges. A banki kiállíthat egy smart contract által értelmezhető fizetési igazolást, esetleg közvetlenül értesítheti a smart contractot, illetve rendelkezésre bocsáthat “tokenizált pénzt”. Ez utóbbi azt jelenti, hogy a bank létrehoz valamilyen pénzt kifejező tokent (pl. EUR token), és vállalja, hogy ezt a tokent ő hagyományos pénzre váltja igény esetén. Ezzel a pénz asseté válik, így a smart contract által kezelhető. Ha ezek a feltételek teljesülnek, az ügyvéd teljesen kiváltható egy smart contracttal. Sajnos a szükséges jogi/szolgáltatói háttér még nincs meg igazán egy ilyen adásvétel lebonyolításához, de a technológia (az Ethereum) már jelen állapotában is teljesen alkalmas minderre.</p><h4 name="74b9" id="74b9" class="graf graf--h4 graf-after--p">Megbízási szerződés</h4><p name="2064" id="2064" class="graf graf--p graf-after--h4">Nézzünk egy kicsit bonyolultabb példát. Tegyük fel, hogy egy program fejlesztésére kapunk megbízást valakitől, akivel nincs meg a személyes bizalom. Megírjuk a digitális szerződést, a megbízó pedig letétbe helyezi a fizetésként meghatározott pénzösszeget. Ha a program elkészült, és a megbízó elégedett, jóváhagyja az utalást, és megérkezik a pénz. De mi van akkor, ha vita merül fel? Erre az esetre kijelölhető egy mindkét fél által elfogadott döntőbíró, aki eldönti majd, hogy a program megfelel-e a specifikációnak, vagy nem. Ez a döntőbíró a rendszeren kívül álló orákulum (oracle). Ha a bíró szerint a program megfelel a specifikációnak, megkapjuk a pénzt, ha nem, akkor az visszakerül a megbízóhoz. Ami itt lényeges, hogy a döntőbíró bármilyen szakértő lehet, akit mindkét fél elfogad, nem kell ügyvédnek lennie, és nem kell nála pénzt letétbe helyezni, mivel ezt a feladatot a smart contract látja el. A szakértőket lehet minősíteni munkájuk alapján, így ha valaki esetleg nem korrektül jár el, azt legközelebb nem fogják megbízni mások. Egy ilyen minősített szakértői rendszer kidolgozásán munkálkodik például a BitNation, ahol a szakértők munkája az ICO során megvásárolható PAT tokenekkel honorálható.</p><p name="a9f8" id="a9f8" class="graf graf--p graf-after--p graf--trailing">A fentiekből talán már jobban megérthető a smart contractok szerepe a folyamatokban. Az, hogy ezek a kis programok sokkal inkább tekinthetőek amolyan ragasztó anyagnak, mint önálló szerződéseknek. Használatukhoz sok esetben szükség lehet hagyományos szerződésekre és emberi szakértőkre, ugyanakkor sokkal nagyobb szabadságot biztosítanak mint a jelenlegi rendszer. Nem feltétlenül szükséges például ügyvéd a folyamatba, vagy az államapparátus bevonása. Persze jelenleg még elég fejletlen a smart contractokat kiszolgáló infrastruktúra, de aki meglátja a kínálkozó lehetőséget (pl. a virtuális államok létrahozását célzó BitNation), az igen jó pénzt kereshet azzal, ha az elsők között vezeti be szolgáltatását a piacra…</p></div></div></section>
</section>
<footer><p>By <a href="https://medium.com/@thebojda" class="p-author h-card">Laszlo Fazekas</a> on <a href="https://medium.com/p/8b50432c76c9"><time class="dt-published" datetime="2017-11-29T14:18:22.754Z">November 29, 2017</time></a>.</p><p><a href="https://medium.com/@thebojda/kiv%C3%A1lthatj%C3%A1k-e-az-okosszerz%C5%91d%C3%A9sek-az-%C3%BCgyv%C3%A9deket-ethereumtud%C3%A1s-8b50432c76c9" class="p-canonical">Canonical link</a></p><p>Exported from <a href="https://medium.com">Medium</a> on March 9, 2021.</p></footer></article></body></html>