<!DOCTYPE html><html><head><meta http-equiv="Content-Type" content="text/html; charset=utf-8"><title>DAOk, mesterséges intelligencia és virtuális államok, avagy a szerveződés új formái (1. rész)</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">DAOk, mesterséges intelligencia és virtuális államok, avagy a szerveződés új formái (1. rész)</h1>
</header>
<section data-field="subtitle" class="p-summary">
A legjobb sci-fi amit valaha olvastam Charles Stross Accelerandoja. A történet nagyon szépen felül arra az ívre, amit Ray Kurzweil…
</section>
<section data-field="body" class="e-content">
<section name="3765" class="section section--body section--first"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="671c" id="671c" class="graf graf--h3 graf--leading graf--title"><strong class="markup--strong markup--h3-strong">DAOk, mesterséges intelligencia és virtuális államok, avagy a szerveződés új formái (1. rész)</strong></h3><p name="fd47" id="fd47" class="graf graf--p graf-after--h3">A legjobb sci-fi amit valaha olvastam <a href="https://en.wikipedia.org/wiki/Accelerando" data-href="https://en.wikipedia.org/wiki/Accelerando" class="markup--anchor markup--p-anchor" rel="noopener" target="_blank">Charles Stross Accelerandoja</a>. A történet nagyon szépen felül arra az ívre, amit Ray Kurzweil jövőkutató megjósolt. A könyv tehát egy viszonylag reális jövőképet tár elénk, ami viszont minden képzeletünket felülmúlja. Szó esik itt az emberi tudat feltöltéséről, emberit sokszorosan meghaladó mesterséges intelligenciáról, naprendszereket hatalmas számítógépekké alakító nanorobotokról, mégis a legextrémebb gondolat a könyvben számomra az önálló életet élő, intelligens cégeké volt. Aztán megismertem az Ethereumot és a DAO-t…</p><figure name="6e13" id="6e13" class="graf graf--figure graf-after--p"><img class="graf-image" data-image-id="1*5KclzqPrXvMAJpvTju1k7A.jpeg" data-width="1280" data-height="856" src="https://cdn-images-1.medium.com/max/800/1*5KclzqPrXvMAJpvTju1k7A.jpeg"><figcaption class="imageCaption">Fotó: pixabay.com</figcaption></figure><h4 name="701f" id="701f" class="graf graf--h4 graf-after--figure">Mi az a DAO?</h4><p name="2179" id="2179" class="graf graf--p graf-after--h4">A DAO nyers fordításban “decentralizált autonóm szervezet”. Ha röviden akarnám megfogalmazni, azt mondhatnám, hogy ők azok az önálló életet élő, intelligens cégek amikről Charless Stross beszélt, de a valóságban ennél sokkal sokkal árnyaltabb a kép. Az Ethereum hálózat esetén a DAO egy smart contract, ami egy szervezet működését valósítja meg. Ahogyan arról már esett szó, egy smart contract egy olyan program, ami létrehozását követően “beleég” a blokkláncba, és onnantól kezdve ott fut önállóan, mindenfajta külső felügyelet nélkül. Ahogyan az Ethereum hálózatot magát sem birtokolja senki, úgy a smart contractnak is csak akkor van tulajdonosa, ha ezt belekódolják. Ha a tulajdonos úgy dönt, a smart contractot “szabadon engedheti” és onnantól kezdve az külön életet él. Ezért is alkalmas ez a technológia arra, hogy DAO-kat alkothassunk vele. Tudom, ez alapján még kicsit ködös a dolog, ezért pár valóságból merített példán keresztül megvizsgáljuk, hogyan is működik egy DAO és hogy miért tekinthetjük intelligensnek őket.</p><h4 name="452d" id="452d" class="graf graf--h4 graf-after--p">The DAO</h4><p name="c15c" id="c15c" class="graf graf--p graf-after--h4">A legismertebb DAO az igen fantáziadús The DAO nevet kapta és egyfajta projekt inkubátorként működött. Bárki küldhetett pénzt a The DAO-nak (az Ethereum smart contractok saját “bankszámlával” rendelkeznek), amiért az DAO tokeneket adott a befektetőknek. A DAO tokenek szavazati jogot jelentettek, amivel a tagok megszavazhatták, hogy milyen projektet támogasson pénzzel a The DAO. A cégek által termelt profitot a The DAO ugyancsak a tokenek arányában osztotta szét. A rendszer tehát teljesen demokratikusan működött. Sőt, a The DAO ennél is tovább ment, ugyanis a demokratikus rendszerekkel ellentétben itt nem volt igazán kisebbség. Ha a tagok egy része nem értett egyet a döntésekkel, úgy kiválhattak a The DAO-ból egy új DAO-ba.</p><p name="9560" id="9560" class="graf graf--p graf-after--p">Elsőre talán nem is tűnik annyira misztikusnak az egész mint ahogy a felvezetőben írtam róla, de azért gondoljuk át kicsit, miről is van szó. A legegyszerűbb értelmezés szerint a The DAO egy részvénytársaság ami osztalékot oszt a tagjainak.</p><p name="6514" id="6514" class="graf graf--p graf-after--p">Van azonban egy másikfajta értelmezés is: a The DAO egy olyan, külön életet élő kollektív szuperintelligencia, ami cégeket termel, és mellesleg még osztódni is képes. Kicsit talán túlzásnak tűnik külön entitásként kezelni valamit, amit emberek döntése mozgat, pedig nem az. Történt ugyanis, hogy a The DAO-ban volt egy apró programozási hiba, aminek segítségével valaki hatalmas összeget szippantott ki belőle. A befektetők persze felháborodva fordultak a The DAO “teremtőihez”, hogy csináljanak valamit, de ők széttárták a kezüket: mivel a The DAO külön entitásként létezett az Ethereum hálózaton, ők sem tehettek semmit.</p><h4 name="afab" id="afab" class="graf graf--h4 graf-after--p">Ethereum Classic</h4><p name="1870" id="1870" class="graf graf--p graf-after--h4">A megoldást végül egy magát Robin Hood-nak nevező hacker csapat hozta el, akik a tolvaj módszerével kilopták a maradék pénzt és visszaosztották a tulajdonosoknak. A The DAO ezzel sajnos csúfos véget ért, de a történetnek itt nincs vége. A The DAO-ban olyan mennyiségű Ether gyülemlett fel, hogy a támadás az egész Ethereum hálózatot megrázta. Maga az Ethereum került veszélybe. Így aztán a fejlesztők nagy része amellett döntött, hogy egyszerűen “visszaforgatja” az idő kerekét és meg nem történté teszi a rablást. Ez azonban a blokkláncon elméletileg kivitelezhetetlen. Az egyetlen megoldás az volt, hogy a régi blokklánc alapján újat hoztak létre, egy új Ethereum hálózatot. A legtöbben csatlakoztak az új hálózathoz, így ma ezt nevezzük Ethereumnak. Páran azonban nem értettek egyet a döntéssel, hisz az teljesen ellentétes a blokklánc elveivel, így ők tovább működtették a régi hálózatot. Ez ma az Ethereum Classic. Gyakorlatilag két párhuzamos Ethereum univerzum jött létre. Az egyikben megtörtént a The DAO elleni támadás, a másikban pedig nem. Szuperintelligenciák, időutazás, párhuzamos univerzumok. Olyan mint valami sci-fi. Üdv a blokklánc világában…</p><h4 name="877c" id="877c" class="graf graf--h4 graf-after--p">Angur és NumerAI</h4><p name="e7f3" id="e7f3" class="graf graf--p graf-after--h4">Még két kollektív szuperintelligenciáról szeretnék szót ejteni. Mindkettő célja valamilyen formában a jövő előrejelzése. Az Angur egy olyan rendszer, amitől valaki tippeket kérhet egy jövőbeni esemény megjóslására. Az ember bedob némi pénzt, a rendszer pedig kis idő elteltével ad valami jóslatot. A háttérben a tippeket emberek adják. A sikeresen tippelők között a rendszer szétosztja a jóslatért felkínált összeget, illetve növekszik a tippelők reputációja. A végeredmény kialakításánál a rendszer a reputációval súlyozza a tagok tippjeit. A NumerAI hasonló rendszer, de itt nem emberek, hanem szakértők által készített gépi tanulás rendszerek versenyeznek egymással. A NumerAI tehát már inkább gépi intelligenciákból képzett szuperintelligencia. Egyik projekt sem tipikus DAO, de fontosnak tartottam, hogy megemlítsem őket, mert általuk már körvonalazódik az az út, aminek a végén megjelenhetnek azok az autonóm intelligens cégek, amiknek a mai DAO-k az előfutárai.</p><p name="78b3" id="78b3" class="graf graf--p graf-after--p graf--trailing">Láthattuk tehát, hogy az Ethereum hálózatán futó smart contractok miként teszik lehetővé önszervező, autonóm szervezetek létrehozását. Láthattuk azt is, hogy ezek a szervezeteket tekinthetőek egyfajta kollektív szuperintelligenciának, amelyet napjainkban főként emberek alkotnak, de a jövőben egyre nagyobb szerep juthat a programozott, vagy gépi tanuláson alapuló komponenseknek. A cikk második felében kicsit visszatérünk majd a szervezeti modellhez. Bemutatjuk majd, miként alakulhat ki és fejlődhet naggyá egy ilyen embereket csoportosító DAO, és miért gondoljuk, hogy az ilyen szervezeteké a jövő. Szót fogunk ejteni még a virtuális államok koncepciójáról, no és persze arról, hogy mi köze mindehhez az ENVIENTA-nak. Tartsatok velünk…</p></div></div></section><section name="4a24" class="section section--body section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="dc9a" id="dc9a" class="graf graf--h3 graf--leading">Támogasd az ENVIENTA-t!</h3><p name="872d" id="872d" class="graf graf--p graf-after--h3">Ha szereted a cikkeinket és támogatnád az ENVIENTA non-profit szervezet munkáját azt crypto valutában is megteheted:</p><p name="14f0" id="14f0" class="graf graf--p graf-after--p">BTC: 18LzExKVBpoWKvtGgUExUvjfbB7Tv5yqYY</p><p name="0a94" id="0a94" class="graf graf--p graf-after--p graf--trailing">ETH: 0x197E9bf5924c30Aa0140Cef4082E017A69Ca9d73</p></div></div></section>
</section>
<footer><p>By <a href="https://medium.com/@thebojda" class="p-author h-card">Laszlo Fazekas</a> on <a href="https://medium.com/p/169321a8d61e"><time class="dt-published" datetime="2017-09-06T08:01:01.324Z">September 6, 2017</time></a>.</p><p><a href="https://medium.com/@thebojda/daok-mesters%C3%A9ges-intelligencia-%C3%A9s-virtu%C3%A1lis-%C3%A1llamok-avagy-a-szervez%C5%91d%C3%A9s-%C3%BAj-form%C3%A1i-1-r%C3%A9sz-169321a8d61e" class="p-canonical">Canonical link</a></p><p>Exported from <a href="https://medium.com">Medium</a> on September 9, 2021.</p></footer></article></body></html>