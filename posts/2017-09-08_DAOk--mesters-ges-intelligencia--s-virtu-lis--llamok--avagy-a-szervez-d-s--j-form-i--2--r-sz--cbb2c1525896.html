<!DOCTYPE html><html><head><meta http-equiv="Content-Type" content="text/html; charset=utf-8"><title>DAOk, mesterséges intelligencia és virtuális államok, avagy a szerveződés új formái (2. rész)</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">DAOk, mesterséges intelligencia és virtuális államok, avagy a szerveződés új formái (2. rész)</h1>
</header>
<section data-field="subtitle" class="p-summary">
Cikkünk első részében megismerkedhettünk a DAO fogalmával, és hogy miként válhatnak majd a jövőben életünk részévé az autonóm intelligens…
</section>
<section data-field="body" class="e-content">
<section name="1635" class="section section--body section--first"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="c4ef" id="c4ef" class="graf graf--h3 graf--leading graf--title"><strong class="markup--strong markup--h3-strong">DAOk, mesterséges intelligencia és virtuális államok, avagy a szerveződés új formái (2. rész)</strong></h3><p name="9b1e" id="9b1e" class="graf graf--p graf-after--h3"><a href="https://medium.com/envienta-magyarország/daok-mesterséges-intelligencia-és-virtuális-államok-avagy-a-szerveződés-új-formái-1-rész-169321a8d61e" data-href="https://medium.com/envienta-magyarország/daok-mesterséges-intelligencia-és-virtuális-államok-avagy-a-szerveződés-új-formái-1-rész-169321a8d61e" class="markup--anchor markup--p-anchor" target="_blank">Cikkünk első részében</a> megismerkedhettünk a DAO fogalmával, és hogy miként válhatnak majd a jövőben életünk részévé az autonóm intelligens cégek. Ebben a részben kicsit elkalandozunk az önszerveződő szervezetek világába, és meg sem állunk a virtuális államok fogalmáig. Indulásként egy példán keresztül nézzük is meg, hogyan születhet meg egy ilyen önszervező szervezet.</p><figure name="e4fc" id="e4fc" class="graf graf--figure graf-after--p"><img class="graf-image" data-image-id="1*xtsvkjBKFw_-OHg1eye7_g.jpeg" data-width="1280" data-height="599" src="https://cdn-images-1.medium.com/max/800/1*xtsvkjBKFw_-OHg1eye7_g.jpeg"><figcaption class="imageCaption">kép forrás: pixabay.com</figcaption></figure><h4 name="ff5e" id="ff5e" class="graf graf--h4 graf-after--figure">A Facebook mint DAO</h4><p name="ba2c" id="ba2c" class="graf graf--p graf-after--h4">Az előző, <a href="https://medium.com/envienta-magyarorsz%C3%A1g/mi-a-fene-az-az-ico-38c7272b010c" data-href="https://medium.com/envienta-magyarorsz%C3%A1g/mi-a-fene-az-az-ico-38c7272b010c" class="markup--anchor markup--p-anchor" target="_blank">ICO-ról szóló cikkemben</a> a Facebook példáján mutattam be, hogy milyen lett volna, ha a cég a blokklánc eszközeivel próbál tőkét gyűjteni. Most ezt a példát vinném tovább. Pontosabban ennek mutatnám be egy fiktív előzményét. Vagyis azt, hogy egy Facebook szerű cég hogyan működhetne DAO-ként.</p><p name="70bf" id="70bf" class="graf graf--p graf-after--p">Képzeljük el, hogy valaki (nevezzük Máténak, hiszen a Márk név már foglalt) újfajta közösségi oldalról álmodik. Olyasmiről mint a Facebook, de amit nagy tőkés cégekkel szemben a felhasználók birtokolnak és alakítanak. Máté jó designer, és fel is skicceli a terveket, koncepciókat, de arra már nem vállalkozna, hogy lekódoljon egy ilyen nagy méretű projektet. Több ember kell. Létrehoz az ENVIENTA Platformon a “nyílt, önszervező szervezetek” kategóriában egy projektet, amit a lehetőségeihez mérten népszerűsít is a hagyományos csatornákon. Egyre több embernek tetszik meg Máté projektje, és csatlakoznak hozzá. Van aki csak megfigyelő, van aki a UX-hoz ért, de akad pár vállalkozó kedvű programozó is. Összeáll nagyjából a csapat és a koncepció is. A megvalósítás elég sok munka, amire valamilyen forrást kell találnia a csapatnak.</p><p name="62d4" id="62d4" class="graf graf--p graf-after--p">Felmerül az adományok gyűjtése mint opció, de a kampány sikertelenül zárul, így az ICO mellett döntenek. Az ICO előkészítése is nagy munka. A tagok úgy döntenek, hogy már az ICO előtt létrehozzák a tokeneket, és eladási árfolyamon számolva ezzel fognak fizetni az előkészítésben résztvevőknek. A tokeneket a jövőben reklám elhelyezésre lehet majd használni (ahogyan arról már az ICO-s cikkben írtunk). A token létrehozása az ENVIENTA platform segítségével pár kattintással megvan, és a megfelelő előkészítést követően az ICO is sikerrel zárul. A közösségi portál majdani felhasználói összedobják a szükséges összeget. A projekt gazdák eleget tesznek az ICO során tett ígéretüknek, és létrehoznak egy DAO-t, ahol egyfajta likvid demokrácia működik, ahol minden token 1 szavazatot jelent.</p><p name="ee1c" id="ee1c" class="graf graf--p graf-after--p">Létrejön tehát egy önálló entitás, a Facebook DAO, ami születése pillanatában már egyfajta közösségi részvénytársaság, ahol a felhasználók a részvényesek. Az ő döntéseik alakítják a portál fejlődését és működését, és emellett részesülnek a portál által termelt esetleges bevételből is. Van aki eladja a tokenjeit, míg mások bevásárolják magukat a cégbe. Lehet, hogy a cég mögött lévő embertömeg többször lecserélődik, de a cég, mint entitás, mint egyfajta kollektív intelligencia, állandó marad. Mondhatnánk persze, hogy egy ilyen struktúra valójában csak egy részvénytársaság, de itt ennél azért többről van szó. Egy ilyen csoportosulást nem kötnek szabályok, nem akadályoznak törvények a fejlődésben. Startup szerű kis mérete ellenére akár sok ezer tulajdonossal kezdheti meg életét, és a smart contractban is kiköthetőek olyan szabályok, amik például megakadályozzák, hogy bárki többségi tulajdont szerezzen. Sokkal inkább nevezhetjük az ilyen struktúrát közösségi vállalkozásnak, vagy amit én személy szerint legjobban szeretek: kollektív szuperintelligenciának.</p><p name="8e8e" id="8e8e" class="graf graf--p graf-after--p">Lehetnek szabályok, amelyek adott feltételek esetén megengedik a cég szétválását (mint a The DAO esetén), vagy éppen gyermek cégek létrehozását vagy támogatását. A lehetőségeknek csak a fantázia szab határt. Az ilyen fajta, alulról építkező (a felhasználók tulajdona a szolgáltató cég), decentralizált, demokratikus felépítése különbözik a hagyományos cégek hierarchikus szerkezetétől, és működésük sokkal optimálisabb lehet. Bár a DAO cégek gondolata sokaknak furának tűnhet, elképzelhetőek sokkal furább DAO formák is. Például a virtuális államok…</p><h4 name="6202" id="6202" class="graf graf--h4 graf-after--p">Az állam mint DAO</h4><p name="02a1" id="02a1" class="graf graf--p graf-after--h4">Ha el kell képzelnünk egy országot, akkor egy jól körülhatárolt földterületre gondolunk, pedig ez a fajta földrajzi definíció egyre inkább idejemúlt. A modern technológiának és a globalizációnak hála egyre kevésbé számítanak a távolságok. Képzeljünk el 3 várost 3 különböző országban, amiket mondjuk Hyperloop vonat köt össze. Az egyik városból a másikba körülbelül 20 perc az út. A városokban ugyanazok a törvények, ugyanazt a pénzt használják, ugyanazt a nyelvet beszélik, egy központi vezetés alá tartoznak, és közös infrastruktúrát tartanak fenn. Ilyen feltételek mellett ez a 3 város valóban egyetlen országként lenne képes működni.</p><p name="8e15" id="8e15" class="graf graf--p graf-after--p">Az egyetlen furcsaság a határvonalak kijelölése és hogy a terület nem folytonos. Arra szeretnék csak rámutatni, hogy egy állam ma már sokkal inkább gazdasági, mint földrajzi definíció. A törvényei és a gazdasága fogja össze az államot. Bizonyos szempontból az állam is egy cég. A cég minden tagjának 1 szavazata van, és bizonyos időközönként megválasztanak egy igazgatótanácsot, aki dönt a költségvetésről. Az államoknak is van vagyona, amiből költenek, és amit az ott élők termelnek . Vannak bevételei, kiadásai, stb. Tehát miért ne testesíthetne meg egy DAO egy komplett államot? A virtuális állam rendelkezhet külön valutával, amit az állam tagjai elfogadnak, külön törvényekkel és saját vezetéssel. Lehet saját programozott adórendszere, ami önműködően levonja az adót a pénzügyi tranzakciók esetén, amiből aztán például alapjövedelem fizethető az állampolgároknak. Olyan mint egy autonóm, önfenntartó közösség, amely kivált a környezetéből, csak itt a tagok akár a világban szétszórva, egymástól nagy távolságra is élhetnek.</p><p name="212f" id="212f" class="graf graf--p graf-after--p">A VR, távjelenlét és kommunikációs technológiák fejlődésnek köszönhetően ezek <a href="https://medium.com/envienta-magyarorsz%C3%A1g/%C3%A1ramsz%C3%BCnet-ae5fa007b16d" data-href="https://medium.com/envienta-magyarorsz%C3%A1g/%C3%A1ramsz%C3%BCnet-ae5fa007b16d" class="markup--anchor markup--p-anchor" target="_blank">a virtuális államok rendelkezhetnek akár olyan virtuális területtel, ahol az egymástól távol élő állampolgárok találkozhatnak és kommunikálhatnak egymással</a>. Bár a virtuális tér nem feltétlenül kell, hogy részét képezze egy virtuális államnak, mégis, ezzel együtt talán könnyebb elfogadnunk a virtuális állam koncepcióját. A dolog oly annyira nem valóságtól elrugaszkodott, hogy létezik is egy <a href="https://bitnation.co/" data-href="https://bitnation.co/" class="markup--anchor markup--p-anchor" rel="noopener" target="_blank">BitNation</a> nevű kezdeményezés, aminek célja pont ilyen virtuális államok létrehozása méghozzá Ethereum blokkláncra építve. Ahogy ők fogalmaznak: a kényszerített állampolgárságot le szeretnék váltani a választott állampolgárság fogalmával.</p><h4 name="c446" id="c446" class="graf graf--h4 graf-after--p">És hogy jön mindehhez az ENVIENTA?</h4><p name="f841" id="f841" class="graf graf--p graf-after--h4">Az ENVIENTA holisztikus megközelítésének és stratégiájának fontos komponense ezen új gazdasági modellek vizsgálata, valamint terjesztése. Ahogyan létezik nyílt forrású szoftver és hardver, úgy létezhetnek nyílt társadalmi és gazdasági modellek is, melyek a modern technológiának (főleg a blokkláncnak és okos szerződéseknek) hála hasonló ütemben terjedhetnek és válhatják le a hagyományos rendszereket.</p><p name="3089" id="3089" class="graf graf--p graf-after--p">Nem kell például megvárnunk, míg az ország ahol élünk, bevezeti az alapjövedelmet. Elég ha belépünk egy virtuális államba, ahol ez már megvalósult. Ráadásul mindezt úgy, hogy közben nem kell elhagynunk a lakhelyünket. De a nyílt forrású hardver fejlesztéshez kapcsolódóan is előnyös lehet egy ilyen struktúra, ahol a hardvert fejlesztők, gyártók és felhasználók egy DAO-ba tömörülnek, így közösen birtokolva azt, és kizárva minden köztes szereplőt a folyamatból.</p><p name="b19a" id="b19a" class="graf graf--p graf-after--p">Ahogyan ma már a legnagyobb taxitársaságnak (Uber) nincsenek taxijai, a legnagyobb szálláshely hálózatnak (AirBnb) egy darab ingatlanja sincs, úgy talán a jövő legnagyobb hardvergyártói sem fognak gyártói kapacitással rendelkezni. Ezek a fajta cégek, közösségek vagy éppen virtuális államok a jövőben vírusként terjedhetnek szét a világban, és rövid idő alatt drasztikus változásokat hozhatnak.</p><p name="c54a" id="c54a" class="graf graf--p graf-after--p graf--trailing">Úgy gondoljuk tehát, hogy ezeknek az új, demokratikus, decentralizált gazdasági modelleknek kulcsszerepük lehet céljaink elérésében, így minden lehetséges eszközzel, oktatással, tanácsadással és a platformon keresztül technológiával segítjük ezek terjedését. Olyannyira hiszünk ezekben a modellekben, hogy hosszú távon maga az ENVIENTA is ilyen közösségi részvénytársasággá válhat. Ennek megvalósításában kérjük a hozzánk hasonlóan gondolkodók támogatását az ICO során.</p></div></div></section><section name="7e17" class="section section--body"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><p name="9e1b" id="9e1b" class="graf graf--p graf--leading graf--trailing">Ha úgy érzed segíteni szeretnél az ENVIENTA kezdeményezésnek, kérünk látogass el az <a href="https://www.kickico.com/campaigns/6003/envienta-home-of-the-future-with-efficiency" data-href="https://www.kickico.com/campaigns/6003/envienta-home-of-the-future-with-efficiency" class="markup--anchor markup--p-anchor" rel="nofollow noopener noopener" target="_blank">ENVIENTA ICO token kibocsátással kapcsolatos kampány-oldalunkra</a> és a megfelelő időben támogass minket! Köszönjük!</p></div></div></section><section name="4185" class="section section--body section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="6aae" id="6aae" class="graf graf--h3 graf--leading">Támogasd az ENVIENTA-t!</h3><p name="872d" id="872d" class="graf graf--p graf-after--h3">Ha szereted a cikkeinket és támogatnád az ENVIENTA non-profit szervezet munkáját azt crypto valutában is megteheted:</p><p name="14f0" id="14f0" class="graf graf--p graf-after--p">BTC: 18LzExKVBpoWKvtGgUExUvjfbB7Tv5yqYY</p><p name="0a94" id="0a94" class="graf graf--p graf-after--p graf--trailing">ETH: 0x197E9bf5924c30Aa0140Cef4082E017A69Ca9d73</p></div></div></section>
</section>
<footer><p>By <a href="https://medium.com/@thebojda" class="p-author h-card">Laszlo Fazekas</a> on <a href="https://medium.com/p/cbb2c1525896"><time class="dt-published" datetime="2017-09-08T06:41:09.372Z">September 8, 2017</time></a>.</p><p><a href="https://medium.com/@thebojda/daok-mesters%C3%A9ges-intelligencia-%C3%A9s-virtu%C3%A1lis-%C3%A1llamok-avagy-a-szervez%C5%91d%C3%A9s-%C3%BAj-form%C3%A1i-2-r%C3%A9sz-cbb2c1525896" class="p-canonical">Canonical link</a></p><p>Exported from <a href="https://medium.com">Medium</a> on September 9, 2021.</p></footer></article></body></html>