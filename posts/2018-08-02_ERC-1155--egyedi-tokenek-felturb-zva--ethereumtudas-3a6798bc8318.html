<!DOCTYPE html><html><head><meta http-equiv="Content-Type" content="text/html; charset=utf-8"><title>ERC-1155: egyedi tokenek felturbózva #ethereumtudas</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">ERC-1155: egyedi tokenek felturbózva #ethereumtudas</h1>
</header>
<section data-field="subtitle" class="p-summary">
…avagy daraboljunk kriptomacskát
</section>
<section data-field="body" class="e-content">
<section name="48da" class="section section--body section--first"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="e79f" id="e79f" class="graf graf--h3 graf--leading graf--title">ERC-1155: egyedi tokenek felturbózva #ethereumtudas</h3><h4 name="e994" id="e994" class="graf graf--h4 graf-after--h3 graf--subtitle">…avagy daraboljunk kriptomacskát</h4><p name="9ff3" id="9ff3" class="graf graf--p graf-after--h4">Mindenek előtt szeretnék megnyugtatni mindenkit, hogy egyetlen cicának sem esik bántódása! Sokkal inkább lesz itt szó műtárgyakról, ingatlanokról és üzletrészekről. De először is nézzük hogy kerül a cica a pénztárcába…</p><h3 name="8f04" id="8f04" class="graf graf--h3 graf-after--p">ERC-20</h3><p name="9049" id="9049" class="graf graf--p graf-after--h3">Az <a href="https://medium.com/envienta-magyarorsz%C3%A1g/nyomjunk-saj%C3%A1t-p%C3%A9nzt-avagy-az-erc20-as-tokenek-rejtelmei-1-r%C3%A9sz-ethereumtudas-190b72e21115" data-href="https://medium.com/envienta-magyarorsz%C3%A1g/nyomjunk-saj%C3%A1t-p%C3%A9nzt-avagy-az-erc20-as-tokenek-rejtelmei-1-r%C3%A9sz-ethereumtudas-190b72e21115" class="markup--anchor markup--p-anchor" target="_blank">ERC-20-as token szabványt</a> a cikksorozatunk olvasóinak nem kell bemutatni. Jelenleg ha valaki saját fizetőeszközt hoz létre, akkor az ERC-20-as szabványhoz kell igazodnia. Az ERC-20-as tokeneket minden Ethereum pénztárca támogatja, így az ilyen pénztárcákban ezek könnyen tárolhatóak, mozgathatóak, stb. Ez sokáig elegendő is volt mindenhez, aztán jöttek a macskák…</p><h3 name="074a" id="074a" class="graf graf--h3 graf-after--p">ERC-721</h3><p name="533c" id="533c" class="graf graf--p graf-after--h3">Az <a href="http://erc721.org" data-href="http://erc721.org" class="markup--anchor markup--p-anchor" rel="noopener" target="_blank">ERC-721</a>-es szabvány írja le az NFT-ket (Non-fungible token), ami nem felcserélhető tokent jelent. Az ERC-20-as tokenek felcserélhetőek, tehát minden egyes token pont olyan mint a másik. A felhasználók szempontjából csak az érdekes, hogy mekkora mennyiségű tokennel rendelkeznek. Ebből a szempontból leginkább a pénzhez hasonlíthatóak. Ezzel szemben az NFT-k esetén minden egyes token egyedi. A standard egyik legelső alkalmazása a CryptoKitties nevű Ethereumon futó játék volt, ami arról híresült el, hogy egy kis időre használhatatlanná lassította az Ethereum hálózatot.</p><p name="c22b" id="c22b" class="graf graf--p graf-after--p">De hagyjuk a múltat. A lényeg, hogy a macskák ebben a játékban teljesen egyedi entitások voltak. Minden macskából csak egy példány létezett. Ezeket a macskákat a hálózaton egyedi tokenek reprezentálták, amiket cserélgethettek egymás közt a tulajdonosok. Mivel a macskatoken visszafelé kompatibilis volt az ERC-20-as szabvánnyal, ezért a macskákat akár a tárcánkban is tarthattuk, bár a mozgatásukhoz már külön alkalmazás kellett.</p><p name="4b58" id="4b58" class="graf graf--p graf-after--p">Látszatra semmi értelme nincs a kriptomacskáknak, de gondoljuk kicsit tovább a dolgot. Ahogyan macskát, úgy akár autót, ingatlant, műkincset, vagy bármilyen vagyontárgyat is reprezentálhat egy ilyen token, ami így már sok mindenre jó lehet. Képzeljünk csak el egy ingatlan adásvételt. Ahelyett, hogy ügyvédet és ingatlanost fogadnánk, egyszerűen csak elhelyezzük az ingatlant reprezentáló tokent egy smart contracton, ami a megfelelő mennyiségű pénz beutalása esetén odaadja a tokent a befizetőnek. De akár le is vezényelhetünk egy műkincs aukciót tisztán az Ethereum hálózaton egy smart contract segítségével.</p><p name="816a" id="816a" class="graf graf--p graf-after--p">Az ENVIENTA projekt esetén például az az ötlet merült fel, hogy ilyen ERC-721-es tokennel crowd investinget valósíthatnánk meg a készülő platformunkon belül. Ez azt jelenti, hogy a befektetők üzletrészt kaphatnának az inkubátorban létrejött startupokban, amit ezek a tokenek reprezentálnának. Van azonban egy kis gond az NFT-kkel. Nem oszthatóak. A címmel ellentétben tehát kriptomacskát márpedig nem lehet darabolni! Így üzletrész maximum úgy fejezhető ki NFT segítségével, ha létrehozunk X db teljesen egyedi tokent a céghez. Nem túl szép megoldás, de szerencsére jöttek a varázstárgyak…</p><figure name="d727" id="d727" class="graf graf--figure graf-after--p"><img class="graf-image" data-image-id="1*Zqt-hx-hYzxqEg4WBbWV-Q.jpeg" data-width="600" data-height="350" src="https://cdn-images-1.medium.com/max/800/1*Zqt-hx-hYzxqEg4WBbWV-Q.jpeg"></figure><h3 name="5372" id="5372" class="graf graf--h3 graf-after--figure">ERC-1155</h3><p name="dd4c" id="dd4c" class="graf graf--p graf-after--h3">Az ERC-1155-ös szabvány az <a href="https://blog.enjincoin.io/erc-1155-the-crypto-item-standard-ac9cf1c5a226" data-href="https://blog.enjincoin.io/erc-1155-the-crypto-item-standard-ac9cf1c5a226" class="markup--anchor markup--p-anchor" rel="noopener" target="_blank">Enjin projekt ajánlása</a>. A projekt célja az volt, hogy egységes felületet hozzon létre Ethereum hálózat felett a különböző játékok varázstárgyainak csereberéjére. A varázstárgyakat itt is tokenek reprezentálták, de itt a kriptomacskákkal ellentétben egy tárgyból több példány is létezhet. A varázstárgyakat reprezentáló smart contract tehát egy olyan speciális token contract, amin több egyedi token hozható létre, és minden token valamilyen véges számban létezik (pl. 5 db varázskesztyű, 10 db varázskard, stb.).</p><p name="f8d2" id="f8d2" class="graf graf--p graf-after--p">Nyilván felmerül a kérdés az olvasóban, hogy vajon miképp jutottunk el a crowd investingtől a varázstárgyakig?! Nos, ahogyan a kriptomacskák esetén, úgy itt is kicsit tovább kell gondolni a dolgot. Ahogyan az NFT reprezentálhat ingatlanokat, úgy egy ERC-1155-ös “altoken” is reprezentálhat egy cégben üzletrészt. Mindenki akkora részt birtokol a cégből, ahány %-val rendelkezik a kibocsátott tokeneknek. Így aztán csinálhatunk olyan ICO-t (vagy sokkal inkább crowd investing kampányt), ahol nem zsetonokat, hanem üzletrészt vehetnek a befektetők.</p><p name="ddef" id="ddef" class="graf graf--p graf-after--p">Így lettek végül a kriptomacskákból ingatlanok és műkincsek, a varázstárgyakból pedig üzletrész tokenek.</p><p name="002e" id="002e" class="graf graf--p graf-after--p graf--trailing">Forrás: <a href="https://github.com/ethereum/EIPs/issues/1155" data-href="https://github.com/ethereum/EIPs/issues/1155" class="markup--anchor markup--p-anchor" rel="nofollow noopener" target="_blank">https://github.com/ethereum/EIPs/issues/1155</a></p></div></div></section><section name="69b4" class="section section--body section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><p name="be3b" id="be3b" class="graf graf--p graf--leading graf--trailing"><strong class="markup--strong markup--p-strong">Kövesd az ENVIENTA projektet! Csatlakozz itt: </strong><a href="http://t.me/envienta" data-href="http://t.me/envienta" class="markup--anchor markup--p-anchor" rel="nofollow noopener" target="_blank"><strong class="markup--strong markup--p-strong">http://t.me/envienta</strong></a></p></div></div></section>
</section>
<footer><p>By <a href="https://medium.com/@thebojda" class="p-author h-card">Laszlo Fazekas</a> on <a href="https://medium.com/p/3a6798bc8318"><time class="dt-published" datetime="2018-08-02T12:53:45.957Z">August 2, 2018</time></a>.</p><p><a href="https://medium.com/@thebojda/erc-1155-egyedi-tokenek-felturb%C3%B3zva-ethereumtudas-3a6798bc8318" class="p-canonical">Canonical link</a></p><p>Exported from <a href="https://medium.com">Medium</a> on March 9, 2021.</p></footer></article></body></html>