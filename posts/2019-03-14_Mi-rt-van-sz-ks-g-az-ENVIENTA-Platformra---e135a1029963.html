<!DOCTYPE html><html><head><meta http-equiv="Content-Type" content="text/html; charset=utf-8"><title>Miért van szükség az ENVIENTA Platformra?!</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">Miért van szükség az ENVIENTA Platformra?!</h1>
</header>
<section data-field="subtitle" class="p-summary">
Amikor valakinek megpróbáljuk egyetlen mondatban elmagyarázni, hogy mi is az ENVIENTA Platform, akkor valami olyasmit mondunk neki, hogy…
</section>
<section data-field="body" class="e-content">
<section name="bb35" class="section section--body section--first"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="18c2" id="18c2" class="graf graf--h3 graf--leading graf--title">Miért van szükség az ENVIENTA Platformra?!</h3><p name="6501" id="6501" class="graf graf--p graf-after--h3">Amikor valakinek megpróbáljuk egyetlen mondatban elmagyarázni, hogy mi is az ENVIENTA Platform, akkor valami olyasmit mondunk neki, hogy kb. középen helyezkedik el a GitHub, Kickstarter, Amazon, LinkedIn négyszögben. Ezzel még elég távol vagyunk ugyan a lényegtől, de már a másik fél tudja valamihez hasonlítani, amit ismer. Innen persze adódik a következő kérdés, hogy ha az előbb felsorolt szolgáltatások már léteznek, mi szükség van egy újabb rendszerre? Ebben az írásban arra szeretnék rámutatni, hogy miben más, miben új az ENVIENTA Platform, és mik azok a hozzáadott értékek, ami várunk tőle.</p><figure name="1529" id="1529" class="graf graf--figure graf-after--p"><img class="graf-image" data-image-id="1*wKOc43tlH_ivmWeUB_cBRQ.jpeg" data-width="640" data-height="480" data-is-featured="true" src="https://cdn-images-1.medium.com/max/800/1*wKOc43tlH_ivmWeUB_cBRQ.jpeg"><figcaption class="imageCaption">Forrás: Technology vector created by fullvector — <a href="http://www.freepik.com" data-href="http://www.freepik.com" class="markup--anchor markup--figure-anchor" rel="nofollow noopener" target="_blank">www.freepik.com</a></figcaption></figure><p name="b649" id="b649" class="graf graf--p graf-after--figure">Aki olvasta a platform működéséről szóló <a href="https://medium.com/envienta-magyarorsz%C3%A1g/az-envienta-platform-fejleszt%C5%91i-szemmel-180356ed8790" data-href="https://medium.com/envienta-magyarorsz%C3%A1g/az-envienta-platform-fejleszt%C5%91i-szemmel-180356ed8790" class="markup--anchor markup--p-anchor" target="_blank">írásunkat</a>, az tudhatja, hogy a platformon megtalálható projekteket Git repository-k formájában tároljuk. Ilyen szempontból a platform nagyon hasonlít a GitHub-ra. A GitHub jelenleg a nyílt forrású projektek legnagyobb gyűjtőhelye. Jogosan merül fel a kérdés, hogy miért akarunk mi GitHub alternatívát létrehozni?</p><p name="3ddd" id="3ddd" class="graf graf--p graf-after--p">Az ENVIENTA alapgondolata a tudáshoz való minél szabadabb hozzáférés biztosítása, így a mi víziónk Git tárolók egy olyan rendszere, ami a GitHubbal ellentétben teljesen decentralizált. Ahol nincs központi szerver és nincs a rendszernek egyetlen tulajdonosa, hiszen azt a közösség működteti és birtokolja, pont úgy, mint a Bitcoin vagy az Ethereum hálózatot. Akik olvasták a fentebb linkelt írást, azok tudják, hogy ehhez éppen az előbb említett blokklánc technológiát kívánjuk igénybe venni és a blokklánc segítségével akarjuk egyetlen helyre gyűjteni a világban elszórtan létező Git tárolókat.</p><p name="76d7" id="76d7" class="graf graf--p graf-after--p">Persze a decentralizáltság önmagában még nem szabadítja fel a tudást. Biztosítanunk kell azt is, hogy ehhez a szabad tudástárhoz bárki könnyen hozzáférjen és hozzátehessen. A GitHub alapvetően fejelsztőknek készült, egy átlagember számára nehézkes itt bármiféle tartalom létrehozása és karbantartása. Az ENVIENTA Platform esetén arra törekszünk, hogy ez mindenki számára egyszerű legyen és alapvető számítógép felhasználói ismeretek birtokában már indíthasson saját projektet, vagy hozzájárulhasson mások munkájához, valahogy úgy, mint a WikiPedia esetén. Ha valaki nem rendelkezik kellő ismeretekkel a tevek elékészítéséhez, elég ha csak leírja az ötletét, vagy videókat tölt fel. Önmagában már ez is értékes tudás lehet, de igény esetén más emberek bevonásával termékké is fejlődhet a projekt. A cél tehát egy teljesen decentralizált, rendkívül könnyen kezelhető felülettel rendelkező globális tudásbázis létrehozása, ami mindenkié. Valójában ez az ENVIENTA legfőbb társadalmi vállalása, amit teljesen nonprofit alapon kíván megvalósítani az <a href="https://medium.com/envienta-magyarorsz%C3%A1g/nonprofit-k%C3%B6z%C3%B6ss%C3%A9g-vagy-profitorient%C3%A1lt-c%C3%A9g-az-envienta-3414bccfde47" data-href="https://medium.com/envienta-magyarorsz%C3%A1g/nonprofit-k%C3%B6z%C3%B6ss%C3%A9g-vagy-profitorient%C3%A1lt-c%C3%A9g-az-envienta-3414bccfde47" class="markup--anchor markup--p-anchor" target="_blank">ENVIENTA alapítványon</a> keresztül.</p><p name="213d" id="213d" class="graf graf--p graf-after--p">Ahogyan említettük, ennek a szabad tudásnak a létrehozása kooperatív alapon történik, akárcsak a WikiPedia estén. Bárki létrehozhat projektet, amihez aztán bárki hozzájárulhat képességei szerint. A folyamatot azzal támogatná a platform, hogy az emberek által rendelkezésre bocsátott adatok alapján (szaktudás, érdeklődési kör, más projektekben való részvétel, stb.) ajánlásokat adna, hogy kit milyen projekt érdekelhet, melyikhez lenne érdemes csatlakozni. Ezzel kívánjuk katalizálni a projektek körül létrejövő közösségek kialakulását. Kicsit olyan ez, mint mikor állást ajánl nekünk a LinkedIn. Ezért szoktuk hozzá hasonlítani a platformot.</p><p name="31fc" id="31fc" class="graf graf--p graf-after--p">Bár önmagában ennek a szabad tudástárnak a létrehozása is hatalmas dolog, az ENVIENTA viziója tovább megy ennél. Abban szeretnénk segíteni, hogy ez a tudás “testet öltsön a valóságban”, vagyis hogy az így felhalmozott tudásból termékek születhessenek, amik hatással lehetnek a világra. Itt jön a képbe a közösségi finanszírozás, ami miatt a Kickstarter-hez szoktuk hasonlítani a platformot. A Kickstarter modelljével szemben a platformon keresztül lehetőséget szeretnénk adni arra, hogy befektetők a későbbi profit reményében fektessenek az egyes projektekbe. Úgy gondoljuk, hogy az ilyen stílusú tőkebevonással sokkal szélesebb kört érhetünk el, és nagyban megkönnyíthtjük a projektek számára a prototípus gyátáshoz és az induálshoz szükséges pénz összegyűjtését. A projekt bevétele az eladások után fizetendő licencdíjból származik. Ebből részesülnek a befektetők, és itt jutunk el a következő funkcióhoz, a marketpace-hez.</p><p name="a1ca" id="a1ca" class="graf graf--p graf-after--p">Az ENVIENTA modelljét sokszor hasonlítottuk már a WordPress modelljéhez, ahol az ingyenes terméket (WordPress CMS) webhosting és más prémium szolgáltatások nyújtásából tartják fenn. Aki tehát rendelkezik a szükséges ismeretekkel, ingyen installálhatja magának a blogmotort, míg mások némi havi díj ellenében bérelhetik azt a WordPress.com-on. Az ENVIENTA modellje is hasonló. A tervek letölthetőek a közösség által bírtokolt decentralizált tudástárból, így bárki nekiállhat otthon összebarkácsolni magának a termékeket. Aki viszont inkább készen megvenné őket, az könnyen megteheti ezt az ENVIENTA marketplace-ben. Ez esetben a termék gyártását az ENVIENTA partnerhálózata végzi, a projekt pedig a fair-use jegyében jutalékot kap az eladási árból. Ez a fent említett “licencdíj”. Ebből a szempontból tehát a felhasználók felé az ENVIENTA egyfajta nemzetközi webshop is, olyan mint mondjuk az Amazon.</p><p name="7315" id="7315" class="graf graf--p graf-after--p graf--trailing">Reméljük, hogy ebből a cikkből sikerül megérteni, miért a fenti 4 szolgáltatáshoz hasonlítjuk a platformot, és hogy az ENVIENTA megoldása miben nyújt többet ezeknél.</p></div></div></section><section name="cc06" class="section section--body section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><p name="dd69" id="dd69" class="graf graf--p graf--leading graf--trailing"><strong class="markup--strong markup--p-strong">Ha követni szeretnéd az ENVIENTA projektet vagy akár részt szeretnél vállalni a projetjeink egyikében, gyere és csatlakozz a Facebook csoportunkhoz: </strong><a href="https://www.facebook.com/groups/736575179754144/" data-href="https://www.facebook.com/groups/736575179754144/" class="markup--anchor markup--p-anchor" rel="nofollow noopener nofollow noopener noopener" target="_blank"><strong class="markup--strong markup--p-strong">https://www.facebook.com/groups/736575179754144/</strong></a></p></div></div></section>
</section>
<footer><p>By <a href="https://medium.com/@thebojda" class="p-author h-card">Laszlo Fazekas</a> on <a href="https://medium.com/p/e135a1029963"><time class="dt-published" datetime="2019-03-14T10:37:39.881Z">March 14, 2019</time></a>.</p><p><a href="https://medium.com/@thebojda/mi%C3%A9rt-van-sz%C3%BCks%C3%A9g-az-envienta-platformra-e135a1029963" class="p-canonical">Canonical link</a></p><p>Exported from <a href="https://medium.com">Medium</a> on September 9, 2021.</p></footer></article></body></html>